---
layout: default
title: "After The Event: How To Continue With Programming"
permalink: how-to-continue-with-programming
---

# לאחר הארוע: איך ממשיכים לתכנת

*נוצר ונערך לשימוש כללי ע"י Daniel Puglisi, [@danielpuglisi](http://twitter.com/danielpuglisi).*

*המדריך המקורי נכתב במקור לארוע [Rails Girls בבזל](http://railsgirls.com/basel) ופורסם
[בבלוג של Daniel Puglisi](http://danielpuglisi.com/articles/2013/04/rails-girls-after-the-event-how-to-continue-with-programming).*

לצערנו (!) הארוע כבר מאחורינו ולכן אני כותב את המאמר הזה בכדי לעזור לך למצוא את הדרך הטובה ביותר להמשיך וללמוד תכנות!

אני מציע ארבעה צעדים, ומעודד אותך לקחת אותם לתשומת לבך ולבצעם.

במקור המאמר תוכנן כהרצאת סיום בארוע Rails Girls בבזל, אך הבנות היו כל כך שקועות בקוד, שלא רצינו לקטוע אותן. :)

אז ככה זה הולך:

## 1. להמשיך לקודד

לשיפר מיומנות נדרשים חזרה קבועה והתמדה. זה תקף גם לתכנות. אני ממליץ לחזור על המדריך של Rails
Girls, שביצענו בארוע. לנסות ולשחק איתו עוד קצת.

אחרי כן, תוכלי למצוא כאן מספר אתרים, חלקם חינמיים וחלקם בתשלום, שיעזרו לך להתקדם לשבל הבא:

### קורסים

* [Rails for Zombies](http://railsforzombies.org/) - מדריך וידאו בנושא Rails שנוצר ע"י [Codeschool](http://codeschool.com). הוא באנגלית ובחינם. Codeschool מציע גם קורסים נוספים (בתשלום) כגון [Ruby and Rails](http://www.codeschool.com/paths/ruby#starting-rails). הקורסים מדהימים! שווה בדיקה.

* [Codecademy](http://www.codecademy.com/) - העולם בנוי לא רק מאבני יוקרה. ישנם עוד שפות רבות נוספות: HTML/CSS, JavaScript, Python וכו'. נסו אותם.

### Books

* [Rails Tutorial](http://ruby.railstutorial.org/) - ספר מדהים שקיים בגרסת HTML בחינם, ובתשלום ניתן לקבל גרסה מודפסת. הרבה חומר מצויין שפשוט לא יכולנו להכניס בסדנת Rails Girls מפאת חוסר זמן.

### מדריכי וידאו

* [Railscasts](http://railscasts.com/) - מדריכי וידאו קצרים ופשוטים בנושאי Rails, מאת Ryan Bates.
  **הערה**: *Ryan מציע בחינם קופונים למנויים של לשלושה חודשים ל-RailsCasts לכל המשתתפות של Rails Girls.
  אם לקחת חלק בארוע Rails Girls ולא קיבלת אחד, פני למארגן הארוע בבקשה [לשלוח אימייל ל-Ed Drain](mailto:geekprogrammer.ed@gmail.com). הוא ישלח את הקופונים בחזרה דרך המארגנים.*
* [Confreaks](http://www.confreaks.com/) - הרצאות מועידות וכנסים בכל העולם.
* [Peepcode](https://peepcode.com/) - מדריכי וידאו בתשלום, מאת Geoffrey Grosenbach.
* [Richard Schneems מדריכי וידאו של](http://www.youtube.com/user/schneems/videos)

### ועוד

* [Thoughtbot Trail-Map](https://github.com/thoughtbot/trail-map) - מדריכים בנושאים שונים.
* [Ruby on Rails Tutorial: Learn From Scratch](https://blog.udemy.com/ruby-on-rails-tutorial-learn-from-scratch/) - קורס המסביר נושאים שונים לחלקים הרבים של Rails

> במידה ומצאת עוד אתר שווה לרשימה, את [מוזמנת לכתוב לי](mailto:daniel@codegestalt.com) ואוסיף אותו.

## 2. לבנות את הדבר האמיתי

משמעו לנסות ולבנות משהו, שיהיה לו שימוש בסופו של דבר.
החלק הקשה יהיה למצוא פרויקט אמיתי.
אם אין לך רעיון, נסי לחשוב על משהו שממש מדאיג אותך או מפריע.
האם את משתמשת בכלי או שירות ברמה יומיומית והוא דורש שיפור?
כתבי אפליקציה לפתרון הבעיה.
כך תהיה לך מוטיבציה רבה יותר מלעקוב אחר עוד מדריך.

ואל תשכחי להראות את האפליקציה לחברים ושאר העולם.
בקשי פידבק והמשיכי ללמוד!

אם עדיין את מתקשה למצוא משהו שתוכלי לעבוד עליו, יש לי רעיון בשבילך:
תבני אתר לקהילת Rails Girls במדינה שלך, או עיר. בשוויץ אנו מעודדים את הבנות לעבוד על האתר הכלל ארצי שלנו: [railsgirls.ch](http://railsgirls.ch/).

## 3. לשמור על קשר

זה תמיד קל יותר כשיש לך מישהו לשאול.
במחשבה זו, לכי ותמצאי מישהו שתוכלי לדבר איתו.
כרגע זה זמן מצויין, כיוון שעכשיו נחשפת והכרת הרבה אנשים, באותו ראש ורמה איתך.
לא חסר דרכים לשמור על קשר: ליצור מפגשים מקומיים, להשתמש ב-Google Talk, ליצור קבוצה ב-Facebook, או אפילו לכתוב מכתב, כמו בימים הטובים :)

מניסיוני, הכרות עם אנשים בעלי עניין באותם נושאים הוא אחד המרכיבים החשובים.
נסי לשכנע אנשים שתכנות זה כיף.
אם יש לך אח או אחות, הראי להם מה למדת.
או להורים, ילדים שלך, חברים.
פשוט נסי לבנות מעגל אנשים סביבך עם אותו עניין בתכנות וטכנולוגיה.

דבר נוסף, נסי למצוא מדריך.
תכנות יכולה להיות משימה מפחיד ומאיימת לעיתים, לכן זה יכול להיות נחמד שתוכלי לפנות למישהו מנוסה יותר, שיכול לעזור לך בפתרון בעיות.
לדוגמא: שאלי את אחד המדריכים שלקחו חלק בארוע.

אם אין לך זמן ליזום ארועים או קבוצות, לא נורא! בדרך כלל ניתן למצוא קבוצות פעילות בנושאים הרלוונטיים.
נסי לחפש באתר כמו [Meetup](http://www.meetup.com), או פני למארגנים או מדריכים שעבדו על הארוע.

אחת הבנות בארוע Rails Girls בבזל (תודה [Helena](https://twitter.com/HBobbiRo)!) הציעה רעיון ליצור רשימה של כל המשתתפים, מדריכים ומארגנים של הארוע. ניתן למצוא אותו ב-[Github](https://github.com/RailsGirlsSwitzerland/attendees) ולהתאים לצרכים שלכם.
רשימה כזו תעזור לכם לשמור על קשר בהמשך!

## 4. להנות

אחרון חביב, ולא פחות חשוב - להנות.
אם את לא נהנית לתכנת, אולי זה לא הדבר הנכון בשבילך.
זה בסדר גמור, כמו עם כל עיסוק או תחביב. לאו דווקא בהקשר של טכנולוגיה.
אך אם קראת את זה עד עכשיו אני חושב שאת נועדת לתכנות, אחרת לא היית כאן מלכתחילה.

אז אם אהבת את הסדנא - את במקום הנכון.

אם יש לך שאלות, אל תהססי לשאול.
תוכלי לעשות זאת דרך [Twitter](https://twitter.com/railsgirls) או אימייל.
תבקשי ממארגנים ומדריכים את כתובות אימייל ושאלי אם הם יכולים לעזור לך.

זהו עד כאן, המשיכי לקודד ובואי נבנה את העתיד!

## 5. לא אמרנו 4 צעדים?

- [8 דרכים לגרום למשתתפי סדנה להמשיך ללמוד ](http://pragtob.wordpress.com/2013/06/14/8-ways-to-enable-workshop-attendess-to-keep-learning/)

